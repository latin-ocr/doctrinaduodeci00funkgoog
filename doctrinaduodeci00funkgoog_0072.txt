CONSTITUTIONUM APOSTOLORUM LIBER Vll. LIX

et edidit et in linguam graecam retrovertit ¹). Recensio longior
in libris sex prioribus operis graeci, quod ad nos pervenit, at-
que in ceteris versionibus orientalibus exstat. Diu disputabatur,
utra recensio prior, num Didascalia apostolorum vel recensio
brevior a posteriore interpolata atque amplificata an Constitu·
tiones apostolorum decurtatae fuissent. Hoc tempore omnes
consentire videntur, Didascaliam apostolorum priorem esse.
Scriptura haud dubie saeculo III exorta est. Qua autem
saeculi parte conscripta sit, minus clarum est. Cum episcopus
ΙΙ, 11-18 graviter admoneatur, ut peccatores paenitentes re-
cipiat neque semper reiciat, eam nonnisi schismate Novatiani
exorto confectam esse aliquis concluserit. Sed auctor l. c. etiam
Montanistas vel alios disciplinae severioris sectatores respicere
potuit. Itaque non ostentum, scripturam post Novatianum
compositam esse. Nihil sane continet, quod impediat, quin eam
saeculo ΠΙ medio vel etiam paullo prius exaratam esse censeamus.
De recensione longiore vel Constitutionibus apostolorum
ante omnia nobis quaerendum est, num libri I—VI et liber Vll
ab uno eodemque viro conscripti vel potius interpolati fuerint,
cum utraque scriptura elibro veteriore provenerit. Quaestio
affirmanda esse videtur. Non solum nihil contrarium indicat,
sed etiam plura utramque scripturam abeodem auctore ampli·
ficatam esse probant. In utraque enim libri Psalmorum et Pro·
verbiorum praesertim ad textum illustrandum ab interpolatore
adhibiti sunt. Deinde quae Vll, 2 de paederastia et fornicatione
et furto dicuntur, eis simillima sunt, quae interpolator ll, 10 et
VI, 28 Didascaliae apostolorum inseruit. df. adnot. ad Vll, 2.
Neque praetermittendum est, quod auctor libri VII c. 22 lectorem

distincte ad partem priorem provocat. Unde non solum evidenter
apparet, eum librum VH cum prioribus coniunxisce‚ sed etiam
verisimile fit, eum utramque partemin eam formam redegisse,
quam in Constitutionibus apostolorum habet ῃ).

Quo autem tempore interpolator vixit? Plerique eum Se·

1) Didascalia apostolorum syriace 1854. Analecta Antenicaena ed.
Bunsen t. II 1854.
2) Zahn, Forscbnnpca Ill, 282, verisimile censet, non interpolatorem

librorum l-Vl, sed posteriorem aliquem libros Vll-VIII illie addidisse.

 

