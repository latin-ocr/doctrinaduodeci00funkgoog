DOCTRINA DUODEOIM APOSTOLORUM. XXXVII

cum doctoribus confundendi esse videntur, de quibus Doctrina
dicit. Eusebium autem praeter Pantaenum alios saeculi II apo·
stolos non potuisse nominare non licet dicere. Cum scriptor
H. Ε. V, 10 expressis verbis pronuntiet, etiamtum complures
f'uisse evangelistas sermonis Dei, potius etiam nonnulla nomina
cognita habuisse putandus est, et id solum dicere possumus, eum
nomina plura tradere noluisse. Praeterea Pantaenum ne apo-
stolum quidem distincte appellat. Loco laudato potius de evan-
gelistis sermonis Dei loquitur, qui apostolorum exemplo studium
snum ad aedificationem fidei et ad incrementum verbi divini
contulissent. Quod ad doxologiam attinet, omissio vocis βασιλεία
co minus est urgenda, cum formulae, de quibus agitur, etiam
voce illa praetermissa inter se minime conveniant. Doctrina
enim legit: dn σοῦ ἐστιν ἡ δύναμις καί ἡ δόξα εἰς τοὺς αἰῶνας,
doxologia Sahidica est haec: quonium tunm est robur ct poteratis
in ccccm caci, vel graece: ὅτι σοῦ ἐστιν ἡ δύναμις καὶ ἡ ἰσχὺς
εἰς τοὺς αἰῶνας. Loco vocis δόξα ergo doxologia Sahidica habet
vocem ἰσχύς, neque ullo iure in ea illam vocem defuisse dubi-
tandum est. Accedit denique, quod vocem βασιλεία Gregorius
’ quoque Nyssenus omisit, hanc doxologiam exhibens: dn αὐτῷ
ἡ δύναμις καὶ ἡ δόξα.

Itaque remanent nonnisi testimonia extrinseca. Quae haud
dubie non parvi aestimanda sunt. Attamen originem scripturae
aegyptiacam non· reddunt certam. Probant sane Doctrinam in
Aegypto diligenter lectam fuisse, vel potius denotant, plura
scripturae testimonia ab Alexandrinis profecta ad nos pervenisse.
(lum autem fieri posset, ut scriptura etiam extra patriam in
usum frequentem veniret, non iam Doctrinam in Aegypto ex-
ortam esse demonstrant.

Quaeritur erge, num forte vestigia in scriptura sint, qnae
alium ortum indicent. Cuiusmodi indicia revera inveniuntur.
Montio qaae 9, 4 fit frumenti in montibus sati non tamin
Aegyptum quam in Syriam vel Palaestinam convenit. Harnack
quidem contendit, orationem, in qua montes commemorarentur,
a Syria vel Palaestina in Aegyptum tradi potuisse. lure potiore
autem, si locus ille in Aegypto scribi non potuit, scripturam
ipsam alibi confectam esse colligitur.

 

